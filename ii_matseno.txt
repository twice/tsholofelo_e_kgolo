MATSENO

Fa dipetso le ditlhaselo di tlhantlamolola malwapa a rona ka
tshoganyetso, fa ditoro tsa rona tsa katlego di phatlakana, fa bolwetsi
le loso di sala ba re ba ratang morago, selo se sengwe fela se se ka
tsholetsang ditlhogo tsa rona sa re supetsa ko
pele-tsholofelo. Tsholofelo ya letsatsi le le latelang le le botoka, ya
bokamoso jo bo phatsimang, ya letsatsi le le itumedisang. Tsholofelo ya
gore go nale mo go ntsi ka botshelo go nale mo go re go bonang re be re
go utlwang.

Lokwalo lo, ke lwa ditso tsa tsholofelo. Le fa lo ka tswa lo kwadile ka
dingwaga tsa bo 1800, Tsholofelo E Kgolo e fa dintlha tse di kwa pele mo
go tse di dirigalang mo metlheng eno ya dingwaga tsa bo 2000. Ke ditso
tsa Modimo wa lorato, Modimo yo o akofileng go sireletsa le go boloka
batho le pele ga ba nna mo botshelong. Fa tshotlego le loso di tsena mo
lefatsheng, Modimo ga a aka a ema fela mo ditlhakoreng a ba a lebelela
go senyega.O ne a senola leano la go boloka batho-leano le le mo
tiragalong ka botlalo gompieno jaana.
Ditso tsa setho di tletse ka dipolelo tsa ba ba itlhomang ba nale
tshwanelo ya go tlhalosa le go oketsa dithuto tsa Baebele. Tsholofelo le
kagiso gangwe le gape di dithubakakilwe ke batho ba ba itlhomang ba dira
ka leina la Modimo le ka taolo ya gagwe. Lefatshe le fifaditswe ke go
tlhoka go tlhaloganya tota gore Modimo ke mang le go belaela le gone
gore a o teng.

Mme le fa gontse jalo lorato lwa Modimo mo bathong ga lo a fokotsega. Go
sa kgathalesege se se builweng ka Ene, le ka se se rutilweng ka ene ke
ba ba ipaang/itlhomang gore ba a mmuelela, boammaaruri ka Modimo bo ka
fitlhelwa mo Lefokong ja Gagwe-ke botlhe ba ba mmatlang ka pelo tse di
bulegileng.

A o batla boammaaruri? A o batla kagiso? Tsholofelo? O tlaa leba kae?
Ditshaba di lebelega di ganelelela mo dipolotiking tsa ntwa. Di
itsholelo tsa lefatshe di mo sebakeng sa go phatlakana. Dipetso tsa
tlholego di phekisanya le tlholego e e kgotletsweng go nyeletsa tikologo
ya rona jaaka phetogo ya loapi lefatshe ka bophara e tswa mo taolong.
Botlhale jwa setho ga bo sa tlhole bo lebega bo oofa bakamoso jo bo
sireletsegileng-kgotsa tsholofelo epe ya boitumelo.

Mme ga se gore ga rena tsholofelo! Sala dikgato tsa Modimo morago mo
ditsong tsa setho mme o iponele se a Se ntshitseng gore re boloka.
Itemogele ma ammaaruri a a ka go sireletsang mo maakeng a ga yo o
bosula. Itemogele ma ammaaruri a a ka fetolang botshelo jwa gago
gompieno, mme a go supetsa tsholofetso ya botshelo jo bo senang
bokhutlo.

La bofelo, lebela kwa pele ka dipolelelopele tsa lokwalo la Modimo ka
ditso tse di iseng di kwale (ke gore, di santse di tlaa diragala). Jaaka
fa lefatshe le le phutlhama, lebelela ka fa tshwaro ya Modimo mo
diatleng tsa rona e gagamalang. Bokamoso jwa rona bo itshetletse, bo
sireletsegile, fela fa letsogo la rona le sa tswe mo go la Gagwe.

Go sa kgathalesege se se diragalang mo nakong e mo matshelong a rona
kgotsa mo lefatsheng le le re dikologileng, re ka nna le Tsholofelo E
Kgolo ka se se tlaa diragalang kamoso. Bula pelo ya gago, o e bulele
Tsholofelo E Kgolo e Modimo a e go fang gompijeno.

