KGAOLO 1

KE ENG GO NALE KUTLOBOTLHOKO?

Bontsi bo bona tiro ya bosula, ka matlhotlhapelo le tshenyo ya jone, mme
ba bo ba ipotsa gore se se ka diragala jang ka fa tlase taolo ya Yo
botlhale, nonofo le lorato tsa gagwe di se nang bokhutlo. Ba ba
eletsang go belaela, gore ba seka ba dumela, ba bo ba dirisa se e le
seipato sa go gana Mafoko a a kwadileng a a Boitshepo. Tlwaelo le
tlhaloso e e sokameng di sirile thuto ya Baebele e e amanang le popego
ya Modimo, tlholego le mohuta wa puso ya Gagwe, le ditshetla tsa ka fa A
tsaang sebe ka teng.

Ga go kgonafale go fa tlhaloso ya sebe gore go tle go tlhalosiwe lebaka
la gore ke eng se le teng. Mme le fa go ntse jalo mo go lekaneng go ka
tlhalogangwa ka tshimologo le phelelo ya sebe go bontsha ka botlalo
tshiamo le molemo wa Modimo. Modimo ga gona ka tsela epe a naleng
molato mo kgannyeng e  ya sebe; ga go a tshogana go nna le kgogelo
morago ya tshegofatso ya selegodimo, tlhaelo ya puso ya Gagwe, mo e leng
gore go a fa sebaka sa tsuololo e ya sebe. Sebe ke motsenelela yo bo
leng teng jwa gagwe go se kake ga fiwa lebaka la teng. Go se mpampetsa
ke go se sireletsa. Fa se ne se ka bonelwa lebaka, se ne se tlaa emisa
go nna sebe. Sebe ke maduo a mogopolo o o mo ntweng le molao wa lorato,
o e leng one motheo wa puso ya Modimo.

Pele ga sebe se tsena go ne go nale kagiso le boitumelo mo lobopong
lotlhe. Lorato mo Modimong e ne e le konokono, lorato mo go yo mongwe lo
sena bana ba phefo. Keresete, Morwa Modimo yo o esi, a le mongwefela le
Rara yo o sa khutleng ka tlholego, ka popego, le ka maikaelelo-e le ene
fela ka nosi yo o ne a ka tsenelela dikhuduthamaga le maikaelelo a
Modimo."Ka ene ke dilo tshotlhe tsa tlholwa, tse di ko legodimong,...a
ke ditilo tsa bogosi, kgotsa ditaolo, kgotsa dipuso, kgotsa dinonofo."
Bakolosa 1:16. Molao wa lorato e le motheo wa tsamaiso puso ya Modimo,
boitumelo jwa dibopiwa tsotlhe bo ikaegile ka tumalano ya tsone le
ditshetla tsa tshiamo. Modimo ga a kgatlhwe ke go patika, mme o neela
botlhe itlhopelo, gore ba tle ba Mo direle go tswa mo pelong ya bone.

Mme go ne ga nna mongwe yo o neng a itlhopela go sokamisa kgololesego e.
Sebe se simologile ka ene, yo, go latelela Keresete, o ne a tlotlilwe ke
Modimo. Pele ga go wa ga gagwe, Losifa e ne e le wa ntlha mo dicherubeng
tse di khurumetsang, a itshepile a sa kgotlelesega. "Go bua jaana Morena
Modimo; NEED SETSWANA BIBLE!!!

Go eletsa tlotla e Rara a e neileng Morwa wa Gagwe, kgosana e ya
baengele a eletsa nonofo e ne e lebanye Keresete fela. Molodi o e seng
one jaanong wa kgotlelela tshwaragano ya legodimo. Go ikgodisa ga tsosa
maikutlo a bosula mo ditlhaloganyong tse kgalalelo ya Modimo e leng
konokono. Bogakolodi jwa legodimo jwa itela ka kgakololo mo go Losifara.
Morwa Modimo a mo supetsa bomolemo le tshiamo ya Motlhodi le bo masisi
jwa molao wa Gagwe. Mo go tsweng mo go one, Losifara o tla abo a tlhoka
tlotlo mo Mmoping wa gagwe a ba a itsisetsa tshenyego. Mme tlhagiso e e
ne ya thatahatsa pelo ya gagwe fela. Losifara a letlelela lefufa la
gagwe mo go Keresete go tswelela.

Boikgodiso jwa godisa keletso ya go nna ko godimo. Tlotla  e kgolo e e
neng e neetswe Losifara ya ungwa malebogo ape go Motlhodi. A eletsa go
lekana le Modimo. Mme Morwa Modimo go ne go itsiwe e le Mmusi wa
legodimo, a le mongwefela mo nonofong le taolo le Rara. Mo
dikhudithamageng tsotlhe tsa Modimo, Keresete e ne ele motsaakarolo, mme
Losifara ene a sa letlelelwe go ka tsenelela maikaelelo a semodimo. "Ka
go reng," ga botsa moengele yo mogolo yo, "gore Kereste a nne ko
godimodimo? Ke eng a tlotlilwe go gaisa Losifara?".

NGONGOREGO MO GARE GA BAENGELE

Fa a tswa mo lefelong la gagwe fa pele ga Modimo, Losifara a ba aya go 
tsenya ngongorego fa gare ga baengele. Ka sephiri sa bonokwane jo bo kwa
godimo, a fitlhile maikaelelo a gagwe a boammaaruri ka fa morago ga tebego 
ya go tlotla Modimo,a tlhoafalela go kuketsa tlhoka kgotsofalo go amana le 
melao  e e busang ba legodimo, a belaetsa fa e gagametse mo go sa tlhokafaleng.
Mme ka tlholego ya bone e le boitshepo, a batla gore baengele ba obame ka fa ba
batlang ka teng. A re Modimo o mo tsere ka letsogo la molema ka go baa tlotlo 
ee di fetang tsotlhe mo go Keresete. A bolela fa e se gore o lebile go 
itsholetsa mme a batla go bonela banni ba legodimo kgololesego, gore botshelo
jwa bone botokafale le go feta.

Modimo o ne a itshoka lobaka ka Losifara. O ne a seka a digwa mo maemong a
gagwe a a ko godimo le ka nako eo neng a setse a simolotse go gasa maaka fa
pele ga baengele. Gangwe le gape a fiwa tshono ya boitshwarelo fa a ikotlhaa
a ba a ineela. Maiteko a a neng a ka dirwa ke lorato feleng fela a dirisiwa go
mmontsha phoso ya gagwe. Ngongorego e ne e seke e bonwe ko legodimong pele ga
tiragalo e. Losifara la ntlha o ne a sa tlhaloganye ka botlalo gore maikutlo a
gagwe gore a gogela kae. Fa go tlhoka go kgotsofala ga gagwe go supafala go
sena mabaka, Losifara a lemoga gore se Modimo a se buang se tshwanetse mme le
gore o tshwanetse a se amogele fa pele ga legodimo lotlhe. Fa a ka bo a dirile
se, o ka bo ane a ipolokile le baengele ba bantsi. Fa a ne a eletsa go boela ko
Modimong, a kgotsofalela maemo a a filweng, o ka bo a ne a busediwa mo maemong
a gagwe. Mme maikgogomoso a mo itsa go ineela. A tswelela ka gore ga a tlhoke
go ikotlhaa, mme a itlama ka botlalo mo tshukatshukanong e kgolo kgatlhanong le
Mmopi wa gagwe.

Dinonofo tsotlhe tsa tlhalogonyo ya gagwe e kgolo jaanong tsa sokamisediwa mo
go tsietseng, go ngoka mautlwelobotlhoko a baengele. Satane a bolela fa a
gobeletswe mme kgololesego ya gagwe e fokoditswe. Go tswa mo go sokamiseng
mafoko a ga Keresete a fetelela ko maakeng a matala, a latofatsa fa Morwa
Modimo a rulagantse go mo tlontlolola fa pele ga banni ba legodimo.

Ba a sekang a kgona go ba gogela ka fa letlhakoreng la gagwe a ba latofatsa ka
go sa kgathalele dikgatlhego tsa banni ba legodimo. A fetogela ko go sa bueng
boammaaruri ka Motlhodi. Ya nna maikaelelo a gagwe go tsenya baengele tsebetsebe ka
mafoko a a bohitlha ka maikaelelo a Modimo. Sengwe le sengwe se se motlhofo a
se phuthela pelaelo, mme ka tshokamiso ya bo nokwane a tsisa pelaelo le ka
mafoko a a tlhamaletseng a Modimo. Maemo a gagwe a a ko godimo a mo thusa mo
ditatofatsong tsa gagwe. Ba le bantsi ba gogelwa go itshwaraganya le ene mo go
tsogologong.

NGONGOREGO E GOLA GO NNA TSOGOLOGO

Modimo ka botlhale jwa gagwe a tlogela Satane go tswelela ka tiro ya gagwe, go
fitlhelela mowa wa ngongorego o nna tsogologo. Go ne go le botlhokwa gore
mananeo a gagwe a gole, mme gore tlholego ya one e tle e bonwe ke botlhe.
Losifara o ne  a ratiwa ke banni ba legodimo, mme le tshosoetso ya gagwe mo go
bone ya bo e nonofile. Puso ya Modimo e ne e sa akaretse fela banni ba
legodimo, mme e akaretsa mafatshe otlhe a a tlhodileng; mme Satane a akanya
gore fa a gogela baengele  mo tsogologong ya gagwe, o ka gogela mafatshe a
mangwe. A dirisa botsipa jo bogolo le tsietso, nonofo ya gagwe ya tsietso ya bo
ele kgolo. Le baengele ba neng ba nna boikanyego ba ne ba seka ba kgona go
lemoga popego ya gagwe kgotsa phelelo ya se a neng a se dira.

Satane o ne a filwe tlotla e kgolo, mme ditiro tsa gagwe tsa bo di neng
fitlhilwe ke sephiri se segolo, mo eleng gore go ne go le thata go lemotsha
baengele tlholego ya nnete ya se a neng a se dira. Go fitlhela se gola ka
botlalo, sebe se ne seka seke se bonale bosula jo se leng jone. Baitshepi ba sa
kgone go lemoga ditlamorago tsa go kgapela thoko molao wa Modimo. Satane la
ntlha o ne a bolela fa a batla go godisa tlotla ya Modimo le tshiamelo ya banni
botlhe ba legodimo.

Mo go rarabololeng sebe, Modimo o ne a sa kgone go dirisa sepe fa ese tshiamo
le boammaaruri. Satane ene a dirisa se Modimo a ne a ka sedirise-boferefere le
tsietso. Popego ya nnete ya motsietsi e tshwanetse go tlhalogangwa ke botlhe. O
tshwanetse go neelwa nako ya go itshenola ka ditiro tsa gagwe tsa boikepo.

Tlhakatlhakano e tsela ya gagwe e e bakileng ko legodimong, Satane a latofatsa
Modimo ka yone. Bosulo jotlhe a bolela fa ele ditlamorago tsa tsamaiso ya
Modimo. Ka jalo gone go tshwanela gore a supe ditiro tsa diphetogo tse a neng a
di batla mo molaong wa Modimo. Tiro ya gagwe ke yone e tshwanetseng ya mmaa
molato. Lobopo lotlhe lo tshwanetse go bona motsietsi a senoga.

Lefa tshwetso e ne ya nna gore Satane ga a kake a tswelelela go nna ko
legodimong, Modimo, yo o botlhale bo senang bokhutlo, a seka a nyeletsa
Satane. Tshwaragano ya dibopiwa tsa Modimo le ene e tshwanetse go ikaega
ka tshiamo ya gagwe. Banni ba legodimo le ba mafatshe a mangwe, ba ise
ba nne mo seemong sa go ka tlhaloganya ditlamorago tsa sebe, ba ne ba ka
se kgone mo nakong eo go bona katlholo le mautlwelobotlhoko tsa Modimo fa a ne a
nyeletsa Satane. Fa Satane a ka bo a ne a nyelediwa gone foo, ba ne ba
tlaa simolola go direla Modimo ka ntata ya letshogo go nale ka lorato.
Tshosoetso ya motsietsi e ne e tlaa bo e sa nyelediwa gotlhelele, le fa
e le mowa wa tsuololo. Gore lobopo lo tle lo siamelwe ka bosakhutleng
Satane o tshwanetse a letlelelwa a supe mokgwa wa gagwe, gore ditatofatso tse a
pegileng kgatlhanong le mmuso wa selegodimo di tle di bonwe mo mmaleng wa
tsone wa boammaaruri ke dibopiwa tsotlhe. 

Tsuololo ya ga Satane e ne e tshwanetse ya nna sesupo sa ditlamorago tse
di maswe tsa sebe. Puso ya gagwe e tshwanetse go supa maungo o go beela
ha thoko taolo ya semodimo. Ditso tse di maswe tsa tekeletso e e maswe
e e ya tsuololo e ne e tshwanetse go nna sebabaledi sa se nnela ruri mo
go botlhe ba ba boitshepo le go ba babalela mo sebeng le katlholo ya
sone.

Fa kitsiso e itsisiwe gore motsuolodi le botlhe ba ba neng ba mo utlwela
botlhoko ba tshwanetse go lelekwa mo felong la boitumelo, motsuolodi
mogolo a supa mo pontsheng kilo ya gagwe ya molao wa Motlhodi. A kgala
ditshetla tsa legodimo a di supa fa di gatelela. A bolela fa
maikaelelo a gagwe e le go nyeletsa molao. A bolela fa go gololwa mo
botsharong jo, banni ba legodimo ba tla tsena mo botshelong jo bo ko 
godimo.

Teleko ko legodimong

Satane le lesome la gagwe ba baa molato wa tsuololo ya bone mo go Keresete; fa
ba ne ba sa kgalemelwa, ba ka bo ba ne ba sa tsogologa. Ba tletse bo
tlhogo e thata le boikgantso, mme ba supa fa bale batswa setlhabelo,
motsuolodi mogolo le ba ba neng ba mo utlwela botlhoko ba ne ba lelekwa
ko legodimong. Bona Tshenolo 12:7-9

Mowa wa ga Satane o ntse o rotloetsa tsuololo mo lefatsheng le mo botlhe
ba ba senang kutlo. Jaaka ene ba solofetsa batho kgololesego mo go
tloleng molao wa Modimo. Kgalemo ya sebe e sa ntse e tsosa kilo. Satane
o dira batho gore ba ipuelele mme ba babo ba batla go utlwela botlhoko
mo sebeng sa bone. Go nale gore ba baakanye diphoso tsa bone, ba tsosa
tshakgalo kgatlhanong le yo o ba kgalemang, go bo go felela e kare
mokgalemi o a iphetlha.

Ka fa a sentseng popego ya Modimo ko legodimong, a baka gore A bonwe A
le kgopo e bile A gatelela, Satane o baka motho go leofa. A bolela fa go
gatelela ga Modimo mo sa siamang go dirile gore motho a we, mme le ene
ga dira gore a tsogologe.

Mo telekong ya ga Satane ko legodimong, Modimo a supa katlholo le tlotlo
ya gagwe. Mme fa motho a ne a leofa, Modimo a supa lorato lwa Gagwe ke
go neela Morwae go swela lotso lo lo oleng. Mo tetlanyong popego ya
Modimo e a senoga. Kganetso e kgolo ya mokgoro e supa gore sebe ga gona
ka tsela e go ka pegwang molato wa sone mo pusong ya Modimo. Ka nako e
Mmoloki a neng a le mo lefatsheng, motsietsi mogolo o ne a senoga.
Matlhabisa ditlhong a go batla gore Keresete a mo obamele, bosula jo bo
sa iketlang jo a neng a bo batlela Keresete go tswa mo lefelong le lengwe go ya go le
lengwe, go rotloetsa dipelo tsa baperesite le batho go ga gana lorato
lwa gagwe ba ba goa bare "Mmapoleng! mmapoleng!"- tse tsotlhe tsa tsisa
kgakgamalo le tshakgalo mo lobopong. Kgosana ya bosula a dirisa nonofo
le botlhale tsotlhe tsa gagwe go nyeletsa Jeso. Satane a dirisa batho e
le dirisiwa go tlatsa botshelo jwa Mmoloki ka tshokolo le kutlobotlhoko.
Melelo ya lefufa le keletso tlhokofatso, kilo le ipusolosetso, tsa
phunyega ko Khalefari kgatlhanong le Morwa Modimo. 

Jaanong molato wa ga Satane wa ema o sena seipato. O ne a supile mokgwa
wa gagwe wa nnete. Ditatofatso tsa maaka tsa ga Satane kgatlhanong le
popego ya Modimo tsa bonala ka mmala wa tsone. O ne a latofaditse Modimo
ka go batla go itsholetsa ka go lopa kobamelo mo dibopiweng tsa Gagwe mme a
bolela fa modimo a sena boikgapo le botswa setlhabelo fa ka ntlha e
nngwe a batla dibopiwa tsa gagwe di ikgapa. Jaanong ga bonala fa Mmusi
wa lobopo a dira setlhabelo se segolo se lorato lo neng lo ka se dira,
go nne "Modimo o ne a le mo go Keresete, a letlanya lefatshe mo go ene."
2 Bakorintha 5:19. Gore a tle a nyeletse sebe Keresete a ikoba mme a nna
kutlo go ya losong.

Kganetsanyo mo boemong jwa motho

Legodimo lotlhe la bona tshiamo ya Modimo e senogile. Losifara o ne a
boletse fa lotso lo lo wetseng mo sebeng e seke lo lo ka rekololwang.
Mme katlholo ya molao ya wela mo go Ene yo o lekanang le Modimo, mme
motho a gololesega go amogela tshiamo ya ga Keresete mme ka maikwatlhao
le go ipona molato go fenya nonofo ya ga Satane.

Mme e ne e se fela go rekolola motho gore Keresete a ba a ne a tla mo
lefatsheng go swa. O ne a tsile go supetsa mafatshe otlhe gore molao wa
Modimo ga o fetoge. Loso lwa ga Keresete lo o supa fa o sa fetoge and lo
bo lo supa fa katlholo le mautlwelo botlhoko e le motheo wa puso ya
Modimo. Mo katlholong ya bofelo go tlaa bonala fa go sena lebaka la gore
sebe se be se le teng. Fa Moatlhodi wa lefatshe lotlhe a tlaa botsa
Satane, "Ke eng o tsogologile kgatlhanong le Nna?" mosimolodi wa bosula
o tlaa tlhoka seipato.

Mo selelong sa loso sa Mmoloki, "Go weditse," mokgosi wa loso wa ga
Satane o ne wa tlhajwa. Tshukatshukano e kgolo* e e ntseng e tsweletse e
ne ya rarabololwa, mme phediso ya bofelo ya bosula e ne ya rurifadiwa.
Fa "letsatsi le tla, le tlaa tukang jaaka ==maubelo== 
 " Malaki 4:1

Ga go kitla gape bosula bo bonala. Molao wa Modimo o tlaa tlotlwa jaaka
molao wa kgololesego. Tlholo e e lekilweng le go rurifatsa ga e kitla
gape e retologa go tswa mo botsalanong le Ene yo popego ya gagwe e
supegileng fa e le lorato lo lo senang bolekanyetso le botlhale jo bo sa khutleng.



