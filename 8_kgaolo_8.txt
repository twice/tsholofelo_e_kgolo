Chapter 8--- Go Sireletsa Boammaaruri

Tshwanelo ya go obamela Modimo a ikaegile ka boammaaruri jwa gore ke Motlhodi.
"A ko lo tleng, re obame, re iname; a re khubameng fa pele ga Jehofa mmopi wa
rona." Dipesalema 100:3; 95:6.

Mo Tshenolo 14, batho ba bilediwa go obamela Motlhodi le go tshegetsa ditaolo
tsa Modimo. Nngwe ya ditaolo tse e supa fa Modimo e le Ene Motlhodi. "Mme
letsatsi la bosupa ke Sabata wa ga Jehofa Modimo wa gago: ... gonne Jehofa o
dirile legodimo le lefatshe le lewatle le tsotlhe tse di mo go lone ka malatsi
a le marataro, mme a ikhutsa ka letsatsi la bosupa; ke gone ka moo Jehofa o ne
a segofatsa letsatsi la bosupa, a le itshepisa." Ekesodo 20:10,11. Ka Sabata,
Morena a re, ko pele, ke "sesupo, ... gore lo itse fa ke le Morena Modimo wa
lona. Ezekiel 20:20. Fa Sabata e ka bo e ne ya tshegetswa ke botlhe, dikakanyo
le dithato tsa motho di ka bo di gogetswe ko Motlhoding e le ene a
tshwanetsweng ke tlotlo le kobamelo, le gone go ka bo go iseke go nne moobamela
disetwa, le yo o reng ga gona Modimo, kgotsa yo o sa dumeleng. Go tshegetsa
Sabata ke sesupo sa boikanyego mo Modimong wa boammaaruri, "Lo obamele one o o
dirileng legodimo le lefatshe, le lewatle, le metswedi ya metsi." Ga go thona
gore molaetsa o o laelang batho go obamela Modimo le go tshegetsa ditaelo tsa
Gagwe o tlaa ba bitsa go tshegetsa molao wa bone (4).

Pusetso ya Boammaaruri

Tsosoloso ya Sabata mo metlheng ya bofelo e boleletswe pele mo go Isaia: "Go
bua jaana Jehofa, a re: 'Bolokang katlholo, lo dire tshiamo; gonne poloka ya me
e gaufi le go senolwa. Go sego motho yo o dirang mo, le morwa motho yo o go
tshwarang thata; yo o ilelang Sabata a sa o tlhapatse, a gone seatla sa gagwe,
gore re se se dire bosula bope.'... Le gone baeng ba ba ikopanyang le Jehofa go
mo direla, le go rata leina la ga Jehofa, le go nna batlhanka ba gagwe, mongwe
le mongwe yo o ilelang sabata a sa e tlhapatse, le kgolagano ya me ba e tshwara
ka thata; ba le bone ke tlaa ba lere mo thabeng yame e e boitshepo, ke ba jesa
mo ntlung yame ya thapelo." Isaia 56:1,2,6,7.

Mafoko a a raya mo nakong eno ya Sekeresete, jaaka go supa mogopolo wa ditemana tse di
mabapi (verse 8). Fa gone go emelela go phuthelo mo teng ga baditshaba ke
mafoko a a molemo, fa batlhanka ba Gagwe ba rerela merafe yotlhe dikgang tse di
itumedisang.

Modimo o a laela, "O kanele molao mo barutwaneng ba me." Isaiah 8:16. Sekano sa
molao wa Modimo se bonwa mo molaong wa bone (4). O ke one fela, mo go yotlhe e
e lesome, o supang leina le maemo a Monei wa molao. Fa Sabata e fetolwa ke
nonofo ya sepapa,* sekano se ne sa tsewa mo molaong. Barutwana ba ga Jesu ba
bilediwa go se busetsa ka go tsholetsa Sabata jaaka segopotso sa Motlhodi le
sesupo sa taolo ya Gagwe.

Bangongoregi, dikereke tse e seng tsa Roma, jaanong di bolela fa tsogo ya ga
Keresete ka letsatsi la Tshipi e le dirile Sabata wa Sekeresete. Mme ga go na
tlotlo e e ntseng jalo e Keresete kgotsa Baaposetoloi ba gagwe ba e fileng
letsatsi le. Go obama ka letsatsi la Tshipi go tlholega mo "bosaitseweng jwa
boikepo" (2 Bathesolonika 2:7) jo, le ka nako ya ga Paolo, bo ne bo setse bo
simolotse tiro ya jone. Ke lefe lebaka le le ka fiwang ka phetogo e Baebele e
sa letleleleng?

Bangongoregi ba a itse "ka tidimalo ya Testamente e Ntsha fa go amana le taolo
e e mo phatlalatseng ka Sabata[Tshipi, letsatsi la ntlha la beke] kgotsa melao
e e papametseng ka kobamelo ya jone."1

*Phetolo e e tlhalosiwa mo kgaolong ya boraro ya <i> The Great Controversy</i>*

"Go fitlhelela ka nako ya loso lwa ga Keresete, go ne go sena phetogo e e neng
e dirilwe mo letsatsing"; le, "gore mekwalo e supa gore Baaposetoloi ga ba
aka... ba neela epe taolo e e reng go tlogelwe Sabata sa letsatsi la
bosupa, mme go obamiwe ka la ntlha la beke."2.

Ba kereke ya Sekatoliki ya Roma ba bolela gore phetogo ya Sabata e dirilwe ke
kereke ya bone, le go bolela gore Bangongoregi, fa ba obama ka letsatsi la
Tshipi, ba lemoga nonofo ya kereke ya Roma. Mafoko a re: "Ka nako ya molao wa
bogologolo, Sateretaga, e ne e le letsatsi le le itshepisitsweng; mme
<i>phutego</i>, e laetswe ke Jesu Keresete, e kaelwa ke Mowa wa Modimo, ya
emisetsa Sontaga mo go Sateretaga; jaanong re itshepisa la ntlha, e seng la
bosupa letsatsi. Sontaga jaanong o raya, e bile ke, letsatsi la Morena."3.

Taolo e a neile: "Goa thata, se rekegele, tsholetsa lentswe ja gago jaaka
lonaka, o kakanyetse batho ba me tlolo ya bone." Ba Morena a ba supang e le
"batho ba me" ba tshwanetse go kgalemelelwa ditlolo tsa bone, setlhopa se se
iponang se le tshiamo mo tirong ya Modimo. Mme kgalemo e e masisi ya Mofukutsi
wa dipelo e ba supa fa ba gataka molao wa Modimo. Isaiah 58:1,2.

Moporofeti ka jalo o supa tirelo e e lebetsweng: "Bone ba e tlaa bong e le ba
gago ba tlaa aga marope a bogologolo, o tlaa tsosolosa metheo ya ditshika di le
dintsi; mme o tlaa bidiwa Momamatleledi wa phatlha, Motsosolodi wa ditsela gore
go nnwe mo go tsone. Fa o faposa lonao lwa gago mo go gateng Sabata, o sa dire
kgatlhego ya gago ka letsatsi la me le le itshepileng; mme o raya Sabata o re:
O monate, le se se itshepileng sa ga Jehofa o re; se a tlotlega; mme fa o mo
tlotla o sa ye le mekgwa e e leng ya gago, o sa bone kgatlhego e e leng ya
gago, o sa bue mafoko a e e leng a gago; foo o tla ijesa monate mo go Jehofa."
Isaia 58:12-14.

"Phatlha" e dirilwe mo molaong wa Modimo fa Sabata e fetolwa ke nonofo ya se
Roma. Mme nako e tsile ya gore phatlha e baakanngwe.

Sabata e ne ya tshegediwa ke Atamo ko Etene fa a santse a sena selabe; Ke
Atamo, a o le mme a le boikwatlhao, fa a ntshitswe mo tshimong. E tshegeditswe
ke baitaamonyo go tswa ko go Abele go tsena Noah, go Aberehame, go tsena ko go
Jakoba. Fa Modimo a pholosa Isaraela, A bua molao wa gagwe, a o bolelela
matshwititshwiti.

Sabata ya Nnete ga e ise e Tlhoke go Tshegediwa

Go tswa ka letsatsi leo go fitlha gompieno Sabata e ntse e tshegetswa. Le
"monna wa sebe" a ne a kgona go gataka ka fa tlase letsatsi le le boitshepo la
Modimo, mme mo mafelong a a fitlhegileng mewa e e boikanyego ya e fa tlotlo. Go
tswa ka dingwaga tsa poposesha, go ne go nna le bangwe mo kokomaneng nngwe le 
nngwe ba ba ntseng ba e tshegeditse.

Maammaaruri a a tshwaragane le "Mafoko a a Molemo a a sa khutleng" a tlaa
farologanya phuthego ya ga Keresete ka nako ya fa A bonala. "E bong jwa ba ba
bolokang ditaolo tsa Modimo, le tumelo mo go Jesu." Tshenolo 14:12.

Ba ba amogelang lesedi ka motlaagana* le molao wa Modimo ba ne ba tlala ka
boitumelo fa ba bona tsamaammogo ya boammaaruri. Ba eletsa gore lesedi le
phatsimisediwe kwa bakereseteng botlhe. Mme maammaaruri a a farologanang le
lefatshe a seka a amogelwa ke ba ba neng ba bolela fa e le balatedi ba ga
Keresete.

Fa ditlhokego tsa Sabata di supiwa, bontsi jwa re: "Re sale re tshegetsa
Sontaga, bo rraarona ba mo tshegeditse, le batho ba bangwe ba ba siameng ba sule
ba itumetse ba mo tshegetsa. Go tshegediwa ga Sabata e ntsha go tlaa re
fapaanya le lefatshe. Setlhotswana se se tshegetsang letsatsi la bosupa se ka
dirang eng kgatlhonong le lefatshe le le tshegetsang letsatsi la Sontaga?" Mme
ka dikganetso tse di tshwanang Bajuta ba ne ba fa seipato sa go gana Keresete.
Ka jalo, ka nako ya ga Luthere, ba sepapa ba ne ba bolela gore Bakeresete ba
nnete ba swetse mo tumelong ya Sekatoliki; ka jalo tumelo e o e lekane. Go
akanya jaana go ne ga nna sekganedi mo tswelolong pele yotlhe ya tumelo.

Bontsi jwa bolela fa go tshegetsa letsatsi la Tshipi e nnile tlwaelo ya phutego
e e anameng ka dingwaga dile makgolo. Kgatlhanong le lebaka le gone ga supiwa
gore Sabata le kobamelo ya yone di dikgolologolo go gaisa, di bogolologolo jo
bo lekanang le jwa lefatshe--e tlhomilwe ke Mogologolo wa Malatsi.

Kwa ntle ga tshupelo ya Baebele bontsi jwa re: "Ke eng banna ba rona ba bagolo
ba sa tlhaloganye potso e ya Sabata? Ke ba ba botlana ba ba dumelang jaaka
lona. Ga lo kake lwa nna mo tseleng mme barutegi botlhe ba nna phoso."

Go araba dikgang tsa go tshwana le tse ga tlhokafala fela go inola mo Baebeleng
le go dira ga Morena le batho ba Gagwe mo dingwageng tsotlhe. Lebaka la gore ga
se gantsi A tlhopha batho ba dithuto le maemo go etelela tsosoloso ke gore ba
ikanya ditumelo tsa bone le dithuto tsa bone tsa semodimo mme ba bo ba ikutlwa
gore ga ba tlhoke go rutwa ke Modimo. Batho ba ba senang thutego e ntsi ya
dikole ke bone ba gantsi ba bidiwang go bolela boammaaruri, e se ka go bane ba sa
rutega, mme e le ka gore ga ba golele go rutwa ke Modimo. Boingotlo le kutlo ya
bone ke tsone tse di ba tsholetsang.

Tumelo le Bopelokgale

E ne e se go rata ga Modimo gore Iseraele a kaile dingwaga di le masome a mane
mo sekakeng; O ne a eletsa go ba isa ka tlhamalalo ko Kanana le go ba
tlhomamisa teng, e le batho ba ba boitshepo ba ba boitumelo. Mme "ba reteletswe
ke go tsena, ka ntlha ya go tlhoka go dumela." Bahebera 3:19. Ka mo go
tshwanang, e ne e se ka go rata ga Modimo gore go tla ga ga Keresete go ka bo
go diegile jaana le gore batho ba Gagwe ba nne dingwaga tse di ntsi jaana mo
lefatsheng le la sebe le bofutsana. Go tlhoka tumelo ga ba kgaoganya le Modimo.
Ka go utlwela lefatshe botlhoko, Jesu a dia go tla ga Gagwe, gore baleofi ba
tle ba utlwe tlhagiso le go batla botshabelo pele ga tshakgalo ya Modimo e
tsholelelwa mo lefatshing.

Gompieno jaaka mo dingwageng tse di fetileng, polelo ya boammaaruri e tlaa
kgotletsa kemo kgatlhanong. Bontsi ka maikaelelo a bosula ba tlhasela popego le
maikaelelo a ba ba emelang nnete e e sa ratweng. Elija o ne a bidiwa motshwenyi
mo Iseraele, Jeremia nkgata ke tlhaname, Paolo mo leswefadi wa tempele. Go tswa
kwa letsatsing leo go fitlha gompieno, ba ba ikemiseditseng boammaaruri ba
supilwe fa ba le botlhabetsi, ba ruta dithuto tse e seng tsone, kgotsa ba tsisa
dikgaogano.

Polelo ya tumelo e e neng e dirwa ke baitshepi le baswela tumelo, dikai tseo
tsa boitshepo le seriti se se itshetletseng, e kgothatsa ba jaanong ba
bileditsweng go nna basupi ba Modimo. Mo motlhankeng wa Modimo ka nako e taolo
ya re: "Goa thata, se rekegele, tsholetsa lentswe ja gago jaaka lonaka, o
kakanyetse batho ba me tlolo ya bone, ba ntlo ya ga Jakobe maleo a bone." "Ke
go beile o le molebedi wa ba ntlo ya Iseraele; mme ke gone utlwa lefoko mo
molomong wa me, mme o ba neye tlhagiso e e tswang mo go nna." Isaiah 58:1;
Esekiele 33:7.

Sekgopi se se tona mo go amogeleng nnete ke gore e a kgoreletsa e bile e a
kgalemela. E ke yone kgang fela kgatlhanong le boammaaruri e ba babui ba yone
ba ise keng ba kgone go e ganetsa. Mme baletedi ba ga Keresete ba boammaaruri
ga ba letele gore boammaaruri bo ratwe. Ba amogela mokgoro, le mo aposetoloi
Paolo ba bala gore "pitlagano ya rona e e motlhofo, e e emeng ka lobakanyana
lwa gompieno fela, e re direla segolo se segolo se se feteletseng, sa bokete
jo bo sa khutleng jwa kgalalelo"; le mongwe wa bogologolo, "a kaya fa go
kgobelwa Keresete e le khumo e e molemo go gaisa mahumo a Egepeto." 2
Bakorintha 4:17; Bahebera 11:26.

Re tshwanetse go tlhopha tshiamo ka gore e tshiamo, mme re ba re tlogelela
Modimo ditlamorago. Lefatshe le tshwanetse go lebogela di poposesha tsa lone mo
bathong ba ba neng ba tlhomame, ba tumelo, le bopelokgale. Ka batho ba go
tshwana le bao tiro ya poposesha ya nako e e tshwanetse go gatela pele.

1. George Elliot, <i>The abiding Sabbath</i>, p. 184.
2. A.E. Waffle, <i>The Lord's Day</i>, pp 186-188.
3. <i>Catholic Catechism of Christian Religion</i>.




